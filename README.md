Направено от Антон Алмишев за СофтУни. 
За да направя тази тема използвах html , css, js template за създаването на уебсайт пицария.
Качих го в облака  за да се види какво е било преди да го динамизирам в wp theme
https://almishev.github.io/pizzaweb/

Имам следните основни функционалности:

Модулно изграждане на темата - разделяне на основните секции на отделни файлове като header.php, footer.php, и partials за домашната страница, меню, рецепти и контакти. Това позволява лесна модификация и повторна употреба на кода.

Динамично съдържание - Менюто и страниците са генерирани динамично чрез WordPress Custom Post Types и мета полета, което улеснява добавянето на нови ястия или рецепти.

Дизайн и потребителско изживяване - Използвал съм Boxicons, Google Fonts и CSS за привлекателен дизайн.
Лесна навигация благодарение на персонализирано меню, генерирано с wp_nav_menu().

Имам функционалности за персонализация:
Поддръжка за миниатюри - включени са стандартни и персонализирани размери за изображенията, за да се гарантира консистентен дизайн.
Поддръжка за странични панели (sidebars) - Регистрирани са два sidebars, които позволяват добавянето на уиджети.
AJAX и взаимодействие:

Използвал съм AJAX за по-добро взаимодействие с потребителя, като скриптовете са локализирани за улеснена комуникация с admin-ajax.php.

Интеграция на допълнителни библиотеки:
Bootstrap 5 - за подобрена отзивчивост на дизайна.
ScrollReveal - за анимиране на елементи при скролиране.
jQuery -за допълнителни интерактивности.

Проектът е динамизиран чрез използване на множество WordPress и PHP функции, които позволяват съдържанието да бъде динамично генерирано и лесно управляемо чрез административния панел на WordPress. Ето списък с ключовите функции, които са използвал:

Функции за управление на темата:

get_header() и get_footer() -зареждат файловете header.php и footer.php за структуриране на страницата и позволяват лесно разделяне на кода на повторно използваеми части.

get_template_part() -зарежда специфични шаблони от папката partials за секции като home, ingredients, about, recipes, и contact.

add_action() -използва се за регистриране на функции, като например enqueue на скриптове и стилове, регистрация на менюта и сайдбарове.

add_theme_support() -активира поддръжка за специфични функции на WordPress, като миниатюрни изображения (post-thumbnails).

wp_nav_menu() функция спада към функции за менюта използва се за рендира динамично регистрираните менюта и позволява добавяне на персонализирани класове и атрибути .

register_nav_menus() -регистрира менюта, като Основно меню, което може да се управлява през административния панел.

add_filter('nav_menu_link_attributes') и add_filter('nav_menu_css_class')-добавят персонализирани класове към елементите на менюто и линковете.

WP_Query спада към функции за публикации и типове публикации и създава персонализирани заявки за изтегляне на публикации от типове, като pizza_item и post.

the_post_thumbnail() -рендира миниатюрни изображения на публикации.

the_title() и the_permalink() -Показват заглавието и линка към всяка публикация.

the_excerpt() -показва откъс от съдържанието на публикация.

get_post_meta() -извлича персонализирани метаданни, като цена (_price) и описание (_description).

register_sidebar() спада към функции за сайдбар и джаджи, и регистрира динамични сайдбарове, които могат да съдържат джаджи.

dynamic_sidebar() -позволява рендиране на съдържанието на сайдбарове.

wp_localize_script() спада към функции за AJAX, използвам го за локализиране на  скриптове и предоставяне URL за AJAX заявки към admin-ajax.php.


wp_enqueue_style() и wp_enqueue_script() спадат към функции за стилове и скриптове, те зареждат стилове и JavaScript файлове.

get_stylesheet_uri() и get_template_directory_uri() -генерират URL за стилове и други ресурси на темата.

date() спада към функции за дата и час и при мене показва текущата дата във футъра.
Използвам на готово плъгина ACF (Advanced Custom Fields) и се възползвам от функцията get_field(), тя
извлича персонализирани полета за текстове, изображения и телефони.

Направих дъщерна тема, използвам я като смених цвета на фона в css , а във functions.php добавих още един sidebar.

Направих няколко плъгина : Newsletter Plugin (тук имам ajax), Daily offers (тук имам мета полета за цена и описание) и Restaurant Booking.

1.  Daily offers

Този плъгин го създадох, за да позволи на администратора на WordPress сайта да добавя, редактира и управлява айтъми (в моя случай) като специални предложения за деня. Ето подробности за функционалността и как е реализирана:
 #регистрация на персонализиран тип публикация (pizza_item) - function create_pizza_post_type()
 #добавяне на мета полета (Цена и Описание) - първо: добавяне на мета кутия - function add_pizza_item_meta_box()
 второ : рендериране на мета полетата : function display_pizza_item_details( $post ) , трето : запис на стойностите - function save_pizza_item_meta( $post_id )
 #добавяне на миниатюри за пиците : разрешава използването на миниатюри за pizza_item и задаване на  размер на миниатюрите: 200x150 px (кропнато).
 #включване на CSS и JS - function pizza_menu_enqueue_scripts()
 #Секция "Дневни предложения" (Frontend) : първо функция за извеждане на предложенията - function pizza_daily_menu_section() , второ хук за секцията - add_action('display_daily_menu' 'pizza_daily_menu_section');

2. NewsLetter Plugin

Newsletter е плъгин за WordPress, създаден да събира имена и имейли на потребители за целите на имейл маркетинг. Той предоставя функционалности за управление на абонати, като събиране, съхранение и визуализиране на данни в административната част на сайта. Основните му характеристики включват:

Събиране на абонаменти:
Потребителите могат да се абонират чрез форма, създадена със shortcode [newsletter_form], която лесно може да се добави на всяка страница или публикация.

Съхранение в база данни:
При абонамент, имената и имейлите на потребителите се записват в таблица в базата данни (wp_newsletter_subscribers), като се проверява дали имейлът вече съществува.

AJAX обработка:
Формата използва AJAX, за да изпраща данни до сървъра и да връща отговори, без да се презарежда страницата. Това подобрява потребителското изживяване.
Административна страница:

В административната част на WordPress се добавя специално меню „Абонати“, където администраторите могат да видят списък с всички регистрирани абонати, включително името, имейла и датата на регистрация.

Безпроблемна интеграция:
Скриптовете и стиловете, необходими за формата, се зареждат автоматично на сайта.

Отговори на потребителите:
Показва съобщения в реално време, например за успешно записване или при грешка (напр. вече съществуващ имейл).

Технически детайли:
#PHP функции:
register_activation_hook: Автоматично създава таблица за съхранение на абонатите при активиране на плъгина.
wp_localize_script: Предава AJAX URL към JavaScript кода.
add_shortcode: Позволява добавянето на формата за абонамент в съдържанието.
#JavaScript и AJAX:
Използвам jQuery за изпращане на данни към admin-ajax.php.
Обработва отговори от сървъра (успех или грешка).
#CSS за стилизиране: зареждам собствен файл newsletter.css за оформяне на формата.
#Сигурност: използвам WordPress функции като sanitize_text_field и sanitize_email, за да  се предотврати въвеждане на невалидни или злонамерени данни.

Плъгинът е подходящ за:
Бизнеси, които искат да изградят база данни с имейли за маркетинг кампании.
Собственици на WordPress сайтове, търсещи лесен начин за събиране и управление на имейли от посетители.
Предимства:
Лесна инсталация и настройка.
Интуитивен потребителски интерфейс за администраторите.
Поддържа модерни практики за оптимизация с AJAX.
Инструкции за използване:
Активирайте плъгина в администрацията на WordPress.
Добавете shortcode [newsletter_form] на страницата, където искате да се показва формата за абонамент.
Преглеждайте абонатите от менюто „Абонати“ в административната част.
Плъгинът е удобен и изключително полезен за бизнеси, които искат да ангажират потребителите си чрез бюлетини и персонализирани маркетинг съобщения.

3. Restaurant booking

Restaurant Booking е WordPress плъгин, предназначен за лесно управление на резервации за ресторант. Той включва форма за резервации, администраторски настройки, управление на базата данни и автоматично генериране на информационни страници. С него покривам изискването на СофтУни проектът да има нещо свързано с options, за целта съм създал в админ панела да има опция избиране на брой маси, който има пицарията.
Основни функционалности:

# Създаване на резервации
Потребителите могат да попълнят форма за резервация с полета като:
Име
Имейл
Телефон
Дата
Тип хранене (обяд или вечеря)
Брой гости
Автоматична проверка за наличност на маси според избрания тип хранене и дата.
# Администраторски настройки
Управление на броя налични маси за обяд и вечеря чрез административна страница.
Преглед на всички резервации с възможност за филтриране по дата.
Функционалност за изтриване на минали резервации.
# Интеграция с базата данни
Създава специална таблица за съхранение на резервациите в базата данни на WordPress.
Функции за добавяне, изтриване и извличане на резервации.
# Автоматично създаване на страници
При активиране на плъгина се създават две статични страници:
"Thanks": Благодарствено съобщение след успешна резервация.
"No Tables Available": Съобщение за липса на свободни маси.
# Front-End функционалности
Форма за резервация с валидация чрез JavaScript:
Проверка за валидност на имейл адреса и телефонния номер.
Проверка за избрана дата (да не е в миналото).
Проверка за избрания тип хранене и брой гости.
Интуитивен интерфейс за крайния потребител.
# Стилове и скриптове
Зарежда персонализирани CSS и JavaScript файлове за стилизиране и функционалност.
Технически детайли:
База данни:
Таблица за съхранение на резервации с колони за име, имейл, телефон, дата, тип хранене и брой гости.

Shortcode:
[restaurant_booking_form] - Използва се за добавяне на формата за резервация към страници или публикации.

Административни менюта:
Добавя подменю в административния панел за настройки и преглед на резервации.





 





